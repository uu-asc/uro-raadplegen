<div class="admissions-content text" id="node-admission-full-group-accordion">
 <div class="required-fields group-prior-education-nl field-group-html-element">
  <div class="free-input-top-nl">
   <p>
    Philosophy, Politics and Economics (PPE) aan de Universiteit Utrecht is een kleinschalig, intensief programma bedoeld voor ambitieuze studenten. Daarom worden er jaarlijks maximaal 75 studenten toegelaten tot het programma. Om voor toelating in aanmerking te komen, moet je het juiste diploma hebben
    <em>
     en
    </em>
    de
    <a href="https://www.uu.nl/bachelors/philosophy-politics-and-economics/toelating">
     selectieprocedure
    </a>
    doorlopen.
   </p>
   <h2>
    Met welke diploma's kom je in aanmerking voor toelating?
   </h2>
   <p>
    Je kunt worden toegelaten met een vwo-diploma of, als je niet aan deze eis kunt voldoen, als je een hbo-propedeuse hebt behaald.
   </p>
   <p>
    <strong>
     1. Vwo-diploma
    </strong>
    <br/>
    Een vwo-diploma met wiskunde A of B en een 8 of hoger voor Engels. Het vereiste cijfer voor Engels van een vwo-leerling wordt als volgt bepaald. Als je je vwo-diploma al hebt behaald ten tijde van je aanmelding, kijken we naar je uiteindelijke examencijfer. Als je je vwo-diploma nog niet hebt behaald ten tijde van je aanmelding, kijken we naar het cijfer op je laatste 5vwo-rapport. In beide gevallen kun je, als dit cijfer lager is dan een 8,0, nog steeds in aanmerking komen als je een van de volgende examens met goed gevolg aflegt om aan te tonen dat je de Engelse taal voldoende beheerst. Kosten verbonden aan een taaltoets zijn voor eigen rekening.
   </p>
   <ul>
    <li align="left">
     <a href="http://www.ielts.org/" target="_blank">
      IELTS
     </a>
     , Academic Module. Minimumscore: 7,0 overall band, met ten minste een 6,0 voor ieder onderdeel (schrijf-, lees-, spreek- en luistervaardigheid).
    </li>
    <li align="left">
     <a href="http://www.ets.org/toefl" target="_blank">
      TOEFL
     </a>
     , Internet Based. Minimumscore: 100, met minimaal 23 voor schrijfvaardigheid en minimaal 20 voor de andere onderdelen (lees-, spreek- en luistervaardigheid). Scores van instituten worden niet aanvaard. De TOEFL-code voor de Universiteit Utrecht is 9062.
    </li>
    <li>
     <a href="http://www.cambridgeenglish.org/" target="_blank">
      Cambridge Certificates
     </a>
     :
     <ul>
      <li>
       Cambridge English C1 Advanced (CAE). Minimumscore: 185 total, 169 writing
      </li>
      <li>
       Cambridge English C2 Proficiency (CPE). Minimumscore: 185 total, 169 writing
      </li>
     </ul>
    </li>
   </ul>
   <p>
    De kosten voor dit examen zijn voor eigen rekening.
   </p>
   <p align="left">
    <strong>
     2. Hogeschool (hbo)
    </strong>
    <br/>
    Heb je de propedeuse van een opleiding aan een Nederlandse hogeschool (hbo) voltooid of heb je een hbo-diploma? Dan kom je in aanmerking voor toelating als je aan de volgende twee eisen voldoet:
   </p>
   <ul>
    <li align="left">
     Je kunt aantonen over kennis van wiskunde A of B op vwo-niveau te beschikken. Dat kan door het afleggen van een examen bij
     <a href="http://www.boswell-beta.nl/" target="_blank">
      Boswell-Bèta
     </a>
     .
    </li>
    <li align="left">
     Je kunt aantonen dat je Engels beheerst op vwo-niveau met een cijfer van 8 of hoger. Voor Engels leg je een
     <a href="https://duo.nl/particulier/staatsexamenkandidaat/u-doet-staatsexamen-vo/aanmelden-staatsexamen-vo.jsp" target="_blank">
      staatsexamen
     </a>
     , afgenomen door de Dienst Uitvoering Onderwijs (DUO), of een van de bovengenoemde taaltoetsen (IELTS, TOEFL, Cambridge) af.
    </li>
   </ul>
   <h2>
    De toelatings- en selectieprocedure
   </h2>
   <p>
    Met de selectieprocedure voor de PPE-opleiding willen we ervoor zorgen dat we een intensief programma  kunnen bieden aan studenten die de capaciteiten en ambitie hebben om politieke en economische vraagstukken interdisciplinair te bestuderen. Je moet verschillende documenten indienen, zodat wij inzicht kunnen krijgen in je vermogen om de opleiding met succes binnen de geplande duur van drie jaar af te ronden. Het is in ons en in jouw belang om van tevoren te zorgen dat de studenten goed bij de opleiding passen. De toelatingscommissie zal streven naar een goed evenwicht tussen internationale en Nederlandse studenten.
   </p>
   <p>
    De selectieprocedure bestaat uit een aantal fasen.
   </p>
   <p>
    <strong>
     Fase 1a: beoordeling van formele vereisten
    </strong>
    <br/>
    Allereerst controleren we of je voldoet aan de bovengenoemde diploma- en taalvaardigheidseisen. Let op:
   </p>
   <ul>
    <li>
     Ten tijde van je aanmelding hoef je je diploma nog niet behaald te hebben, maar je moet wel je diploma hebben behaald voordat de opleiding echt van start gaat. Eventuele toelating tot de opleiding blijft voorwaardelijk totdat het diploma is toegekend, waarna je toelating onvoorwaardelijk wordt.
    </li>
    <li>
     Als je een van de bovengenoemde examens moet afleggen om aan de eis voor Engelse taalvaardigheid te kunnen voldoen, geven we er de voorkeur aan dat je het examen aflegt voordat je je aanmeldt. Als je dit niet doet, blijft eventuele toelating tot de opleiding voorwaardelijk totdat je aan de eis met betrekking tot het examen hebt voldaan.
    </li>
    <li>
     Voor zowel de diploma-eis als de eis aan de Engelse taalvaardigheid geldt dat je het bewijs dat je aan de eisen voldoet, meteen overlegt wanneer je dit ontvangt en uiterlijk voor
     <strong>
      31 augustus 2021
     </strong>
     . Als je je niet aan deze uiterste inleverdatum houdt, wordt je aanmelding afgewezen. Mocht je deze datum niet kunnen halen (b.v. omdat je dan je diploma nog niet hebt ontvangen) laat ons dat tijdig weten.
    </li>
   </ul>
   <p>
    In fase één controleren we ook of je alle vereiste documenten hebt ingeleverd (zie hieronder). Als je aanmelding onvolledig is, wordt deze afgewezen.
   </p>
   <p>
    <strong>
     Fase 1b: beoordeling van documenten
    </strong>
    <br/>
    Als je aan de diploma-eisen voldoet, ga je door naar fase twee. In deze fase beoordelen we de documenten die je ons bij je aanmelding in Osiris Online Application hebt gestuurd:
   </p>
   <ul>
    <li>
     de kopie van de cijferlijst die je hebt ingeleverd. Aan de hand hiervan kunnen we je cognitieve vaardigheden bepalen.
    </li>
    <li>
     de schriftelijke motivatie die je bij je aanmelding hebt ingevuld. Deze bestaat uit je antwoorden op een gestructureerde reeks vragen. Aan de hand van de schriftelijke motivatie krijgen we informatie over je cognitieve en communicatieve vaardigheden en over je motivatie voor de opleiding. Het format voor de schriftelijke motivatie volgt snel.
    </li>
    <li>
     de aanbevelingsbrief (in het Engels) van een decaan, mentor of docent die we hebben ontvangen. Voor deze brief vragen we om informatie over de prestaties en vaardigheden die je op school hebt getoond.
     <br/>
     <strong>
      Let op:
     </strong>
     hoewel wij contact opnemen met je referent, is je aanmelding pas compleet als we een aanbevelingsbrief hebben ontvangen. Dit is vaak de laatste stap in het aanmeldingsproces voor je de competentieprofieltest maakt. Wij zullen het zowel je referent als jou laten weten als je dossier compleet is. Heb je nog geen bericht van ons ontvangen, dan hebben we jouw aanbevelingsbrief waarschijnlijk nog niet binnen. Het is dus verstandig bij je referent de status van je brief te checken.
    </li>
    <li>
     de uitslag van de competentieprofieltest die je hebt ingeleverd. Dit is een persoonlijkheidstest die inzicht biedt in de vaardigheden en eigenschappen die nodig zijn om met succes te kunnen studeren.
     <strong>
      Tussen 2 en 4 maart 2021 ontvang je hiervoor van ons een mail met daarin een link.
     </strong>
    </li>
   </ul>
   <p>
    Aan de hand van deze documenten bepalen we met een score je geschiktheid voor de opleiding. Vervolgens rangschikken we alle aanmeldingen op basis van deze score. De score wordt bepaald door je aanmelding te beoordelen aan de hand van de volgende vier criteria, die we beschouwen als aanwijzingen voor je vermogen om onze opleiding met succes te doorlopen:
   </p>
   <ul>
    <li>
     je vermogen om basiskennis van en inzicht in academische concepten, theorieën, methodes en resultaten te verwerven (deze vaardigheden worden beoordeeld op grond van de cijfers die je tijdens je opleiding voorafgaand aan de universiteit hebt behaald en op grond van de competentieprofieltest).
    </li>
    <li>
     je vermogen om academische concepten, theorieën, methodes en resultaten te analyseren en evalueren en om nieuwe kennis op deze gebieden te creëren (deze vaardigheden worden beoordeeld op grond van gegevens in de schriftelijke motivatie en de aanbevelingsbrief).
    </li>
    <li>
     je vermogen om kennis over te brengen en met anderen samen te werken (dit wordt beoordeeld op grond van de schriftelijke motivatie).
    </li>
    <li>
     of je bij de opleiding past, zowel wat betreft de focus (het bestuderen van politieke en economische vraagstukken vanuit verschillende gezichtspunten) als de onderwijsfilosofie (kleinschalig en intensief onderwijs) (of je bij de opleiding past wordt beoordeeld op grond van gegevens in de schriftelijke motivatie en de aanbevelingsbrief).
    </li>
   </ul>
   <p>
    <strong>
     Fase 2: mondelinge gesprekken
    </strong>
    <br/>
    De 150 best scorende kandidaten uit fase twee gaan door naar fase drie en ontvangen een uitnodiging voor een mondeling gesprek. De gesprekken worden (in principe)
    <strong>
     in de week van 12-16 april
    </strong>
    <strong>
     2021
    </strong>
    gehouden. Ze vinden persoonlijk of, als dat onmogelijk is, via Skype plaats. Dankzij het gesprek kunnen we een nauwkeuriger oordeel vellen over je communicatieve en hogere cognitieve vaardigheden en over of je interesses en achtergrond bij onze opleiding passen. Op basis van de gesprekken wordt een uiteindelijke ranglijst gemaakt. Maximaal 75 studenten worden tot de opleiding toegelaten.
   </p>
   <p>
    Je ontvangt
    <strong>
     voor eind april 2021
    </strong>
    bericht over je toelating of afwijzing. Als je bent toegelaten, dien je ons aanbod binnen twee weken te accepteren. Je wordt niet toegelaten tot de opleiding als je ons toelatingsaanbod niet binnen twee weken accepteert.
   </p>
   <h2>
    Reglementen
   </h2>
   <ul>
    <li>
     <a href="/bachelors/file/2785">
      Reglement
     </a>
     met de selectiecriteria en -procedure van PPE aan de Universiteit Utrecht (pdf, in het Engels).
    </li>
    <li>
     <a href="/bachelors/file/1599">
      Reglement van opleidingen die een beperkt aantal studenten per jaar aannemen
     </a>
    </li>
   </ul>
  </div>
 </div>
</div>