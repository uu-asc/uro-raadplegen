<div class="content-block__inner"><h3 class="title title--level-3">Wat heb je voor diploma?</h3><div class="collapsible-text"><h3 class="collapsible-text__title"> <button aria-controls="collapsible-text__toggle--309700" aria-expanded="false" class="collapsible-text__toggle js-collapsible-text-toggle collapsible-text__toggle--grey"> Een Nederlands diploma <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h3><div class="collapsible-text__content hidden" id="collapsible-text__toggle--309700"><h4>Welke diploma's geven toegang?</h4><ul><li>Vwo-diploma met het profiel Cultuur &amp; Maatschappij + profielkeuzevak (wiskunde A of wiskunde B) + natuurkunde + scheikunde</li><li>Vwo-diploma met het profiel Economie &amp; Maatschappij + profielkeuzevak natuurkunde + scheikunde</li><li>Vwo-diploma met het profiel Natuur &amp; Gezondheid + profielkeuzevak natuurkunde</li><li>Vwo-diploma met het profiel Natuur &amp; Techniek</li><li>Een propedeuse of einddiploma van een hogeschool die onder de Wet op het Hoger onderwijs en Wetenschappelijk onderzoek (WHW) valt, aangevuld met certificaten op vwo-niveau voor de vakken wiskunde A of B, natuurkunde en scheikunde</li><li>Een propedeuse of einddiploma van één van de volgende hbo-opleidingen, aangevuld met certificaten op vwo-niveau voor de vakken alleen wiskunde B, of wiskunde A + natuurkunde samen: <ul><li>Life Sciences;</li><li>Biologie &amp; medisch laboratoriumonderzoek;</li><li>Chemie &amp; medisch laboratoriumonderzoek;</li><li>Chemie;</li><li>Chemische Technologie.</li></ul></li></ul><p>Heb je je propedeuse nog niet uitgereikt gekregen, lees dan meer over een hbo-verklaring <a href="/bachelors/file/849" target="_self">'afgelegd propedeutisch examen'</a>.</p><h4>Geen geldige vooropleiding?</h4><p>Voldoe je niet aan de vooropleidingseisen, dan moet je in principe een aanvullend examen afleggen. Heb je bijvoorbeeld niet het juiste profiel en ben je deficiënt in één of meer vakken? Dan kun je een cursus volgen bij <a href="http://www.boswell-beta.nl/" target="_blank">Boswell-beta</a>, <a href="https://www.wismon.nl/scholier-student/cursussen/" target="_blank">WisMon</a> of <a href="https://www.roc.nl/" target="_blank">een ROC</a> in jouw omgeving. Examens kun je afleggen bij <a href="http://www.ccvx.nl/" target="_blank">De Centrale Commissies Voortentamen (CCVX)</a> of bij <a href="http://www.boswell-beta.nl/" target="_blank">Boswell-bèta</a> (James Boswell Examen). Je kunt ook Staatsexamen doen.</p><p>Als je niet voldoet aan de vooropleidingseisen, maar uiterlijk <strong>31 augustus </strong>kunt aantonen dat je de deficiënties hebt weggewerkt, dan mag je wel meedoen aan <a href="/bachelors/farmacie/selectie">de selectieprocedure</a>. Denk hierbij aan een vwo-examen, een colloquium doctum, of een taaltoets. Als de uitslag van je aanvullende examens op of na 1 september bekend wordt gemaakt, vervalt je plaats.</p><h4>Geen vwo-diploma</h4><p>Als je geen vwo-diploma hebt, zijn er twee situaties mogelijk:</p><ol><li>Je hebt een diploma dat gelijkwaardig is aan het vwo-diploma, zoals een hbo-propedeuse/-diploma, of bent bezig die te behalen: je mag meedoen aan de selectieprocedure. Je moet uiterlijk 31 augustus kunnen aantonen dat je de deficiënties hebt weggewerkt. Je mag in de tussentijd wel meedoen aan de selectieprocedure.</li><li>Je hebt geen gelijkwaardig diploma: je kunt een aanvraag doen voor een <a href="/bachelors/algemene-informatie/informatie-voor-nederlandse-studenten/inschrijven/onvoldoende-vooropleiding" target="_blank">toelatingsexamen</a> (colloquium doctum).</li></ol><h4>Meer weten?</h4><p>Wordt je vraag niet beantwoord, neem dan contact op met de Toelatingscommissie van de opleiding via <a href="mailto:selectie.pharm@uu.nl">selectie.pharm@uu.nl</a>.</p><div class="content-block content-block--no-margins" id="paragraph-309699"><div class="content-block__inner"></div></div></div></div></div>