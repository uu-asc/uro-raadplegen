<div class="admissions-content text" id="node-admission-full-group-accordion">
 <div class="required-fields group-prior-education-nl field-group-html-element">
  <div class="free-input-top-nl">
   <p>
    <strong>
     <em>
      Psychologie is een opleiding met een numerus fixus. Voor het studiejaar 2020-2021 zijn er 600 plaatsen in Utrecht. Dat kan betekenen dat niet iedereen die Psychologie in Utrecht wil studeren, kan worden toegelaten. Toelating is alleen mogelijk op basis van selectie in combinatie met de juiste vooropleiding.
     </em>
    </strong>
   </p>
   <hr>
    <p>
    </p>
    <h2>
     Toelatende profielen
    </h2>
    <p>
     Alle vwo-profielen geven toegang tot de bacheloropleiding Psychologie.
    </p>
    <h3>
     Ook andere diploma's geven toegang:
    </h3>
    <ul>
     <li>
      vwo-diploma op basis van een vakkenpakket;
     </li>
     <li>
      propedeuse, Associate Degree of einddiploma van een hogeschool die onder de Wet op het Hoger onderwijs en Wetenschappelijk onderzoek (WHW) valt. Bij een hbo-propedeuse of een Associate Degree geldt de extra eis dat je minimaal een havodiploma hebt met wiskunde A (of B), met als eindcijfer een 6 of hoger;
     </li>
     <li>
      propedeuse of einddiploma van een universiteit die onder de Wet op het Hoger onderwijs en Wetenschappelijk onderzoek (WHW) valt;
     </li>
     <li>
      bepaalde buitenlandse diploma’s (waaronder ook Arubaanse en Surinaamse). Wil je meer weten over toelating op grond van je buitenlandse diploma? Bekijk dan de
      <a href="https://www.uu.nl/bachelors/en/general-information/international-students/admission/procedures/application-procedure">
       Engelstalige informatie
      </a>
      over toelating.
     </li>
    </ul>
    <h3>
     Geen (voldoende voor) wiskunde?
    </h3>
    <p>
     Voldoe je niet aan de aanvullende eis die geldt voor studenten met een hbo-propedeuse of Associate Degree, dan moet je aantonen dat je een van de onderstaande examens of cursussen behaald hebt voor 31 augustus:
    </p>
    <ul>
     <li>
      het doen van een staatsexamen wiskunde op minimaal havo-niveau;
     </li>
     <li>
      het met goed gevolg afronden van een wiskundecursus op minimaal havo-niveau bij Boswell-Bèta, of;
     </li>
     <li>
      het behalen van een
      <a href="http://www.ccvx.nl/" target="_blank">
       CCVX examen
      </a>
      in wiskunde (let op: havo examen alleen op aanvraag);
     </li>
     <li>
      Het volgen van de wiskundecursus van de faculteit Sociale wetenschappen. Wij bieden een online
      <a href="/bachelors/file/4517">
       wiskundecursus
      </a>
      aan (via Grasple) die speciaal bedoeld is voor de aansluiting op de bacheloropleidingen van de faculteit Sociale Wetenschappen. De cursus wordt gegeven door docenten van onze afdeling Methoden &amp; Statistiek
     </li>
    </ul>
    <p>
     Wiskundecursussen die
     <em>
      voorbereiden
     </em>
     op een CCVX examen of staatsexamen worden bijvoorbeeld aangeboden door
     <a href="http://www.wismon.nl/" target="_blank">
      WisMon
     </a>
     .
     <br/>
     Aanmelden voor een staatsexamen kan tot en met 31 december via
     <a href="https://duo.nl/particulieren/staatsexamenkandidaat/u-doet-staatsexamen-vo/aanmelden-staatsexamen-vo.asp" target="_blank">
      DUO
     </a>
     .
    </p>
    <p>
     <em>
      <strong>
       Let op
      </strong>
     </em>
     <em>
      : je inschrijving voor de bachelor is pas definitief als je (ook) aan de wiskunde eis hebt voldaan. Regel dus, indien nodig, zo snel mogelijk je inschrijving voor een aanvullende wiskundecursus én indien nodig het aansluitend examen.
     </em>
    </p>
    <h3>
     Advies
    </h3>
    <p>
     Ben je niet in het bezit van een vwo-diploma met wiskunde of heb je een vwo-diploma met wiskunde C en een eindcijfer lager dan een 6, dan adviseren we je dringend een aanvullende cursus wiskunde te volgen.
    </p>
    <h2>
     Geen geldig diploma voor toelating?
    </h2>
    <p>
     Als je niet het juiste diploma hebt, kun je een aanvraag doen voor een
     <a href="https://www.uu.nl/bachelors/algemene-informatie/informatie-voor-nederlandse-studenten/inschrijven/onvoldoende-vooropleiding">
      toelatingsexamen (colloquium doctum)
     </a>
    </p>
    <h2>
     Vragen?
    </h2>
    <p>
     Neem
     <a href="https://www.uu.nl/bachelors/psychologie/contact">
      contact
     </a>
     met ons op.
    </p>
   </hr>
  </div>
 </div>
</div>