<div class="content-block__inner"><h3 class="title title--level-3">Wat heb je voor diploma?</h3><div class="collapsible-text"><h2 class="collapsible-text__title"> <button aria-controls="collapsible-text__toggle--296181" aria-expanded="false" class="collapsible-text__toggle js-collapsible-text-toggle collapsible-text__toggle--grey"> Een Nederlands diploma <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h2><div class="collapsible-text__content hidden" id="collapsible-text__toggle--296181"><p>Als je een vwo-diploma hebt met de profielen Natuur &amp; Gezondheid met natuurkunde of Natuur &amp; Techniek met biologie ben je toelaatbaar tot de opleiding. Je kan echter alleen geplaatst worden via de selectieprocedure.</p><p>De Universiteit Utrecht vindt het belangrijk dat je een studie kiest die goed bij je past, zodat je succesvol je studie doorloopt. Sommige opleidingen met een selectie, waaronder Biomedische wetenschappen, hebben een selectieprocedure in plaats van een matchingsprocedure.</p><p>Om van tevoren na te gaan of deze opleiding bij je past, kun je deelnemen aan een <a data-entity-substitution="canonical" data-entity-type="node" data-entity-uuid="b88d524e-3eae-4e8c-ba42-39cf7f9c09f2" href="/bachelors/biomedische-wetenschappen/ervaar-de-opleiding">Open Dag</a> om je te oriënteren en kennis te maken met de opleiding. Je kunt je ook inschrijven voor een van de <a data-entity-substitution="canonical" data-entity-type="node" data-entity-uuid="f3a502a5-164b-4558-ae8c-835f7918aa44" href="/bachelors/hoe-kies-ik-een-studie/meeloopdagen">Meeloopdagen</a>. </p><p>Wanneer je zeker weet dat je Biomedische wetenschappen in Utrecht wil studeren, kun je je vanaf 1 oktober inschrijven via Studielink. <a href="https://www.uu.nl/bachelors/algemene-informatie/informatie-voor-nederlandse-studenten/inschrijven/numerus-fixus">Bekijk het stappenplan</a>.</p><h3>Meer weten?</h3><p>Kijk eerst of je vraag beantwoord wordt op <a data-entity-substitution="canonical" data-entity-type="node" data-entity-uuid="4687bb80-9bdf-4e38-86d2-da6061645923" href="/bachelors/biomedische-wetenschappen/toelating-en-aanmelden/selectie">de pagina met veelgestelde vragen</a>. Staat het antwoord er niet tussen en voldoe je niet aan de toelatingseisen? Neem dan contact op met de Toelatingscommissie van de opleiding via <a href="mailto:toelating@umcutrecht.nl">toelating@umcutrecht.nl</a>.</p><div class="content-block content-block--no-margins" id="paragraph-296180"><div class="content-block__inner"><div class="content-block content-block--no-margins" id="paragraph-296177"><div class="content-block__inner"><div class="collapsible-text"><h2 class="collapsible-text__title"> <button aria-controls="collapsible-text__toggle--296177" aria-expanded="false" class="collapsible-text__toggle js-collapsible-text-toggle"> Vwo-diploma met verkeerd profiel en ontbrekende vakken <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h2><div class="collapsible-text__content hidden" id="collapsible-text__toggle--296177"><p>Heb je wel een vwo-diploma, maar voldoe je niet aan de nadere vooropleidingseisen (profiel N&amp;G of N&amp;T met bijbehorende profielvakken), dan moet je een aanvullend examen afleggen. Heb je bijvoorbeeld niet het juiste profiel en ben je deficiënt in één of meer vakken, dan kun je een cursus volgen bij een <a href="https://www.roc.nl/" target="_blank">ROC in jouw omgeving</a>. Examens moet je afleggen bij <a href="http://www.ccvx.nl/" target="_blank">De Centrale Commissies Voortentamen (CCVX)</a> of je kunt <a href="https://duo.nl/particulier/staatsexamenkandidaat/u-doet-staatsexamen-vo/aanmelden-staatsexamen-vo.jsp" target="_blank">Staatsexamen</a> doen. Certificaten van Boswell-Bèta worden <strong>niet </strong>geaccepteerd bij Biomedische wetenschappen in Utrecht.</p><p>Als je niet voldoet aan de nadere vooropleidingseisen, maar uiterlijk 31 augustus 2023 kunt aantonen dat je de deficiënties hebt weggewerkt, dan mag je intussen wel meedoen aan de selectieprocedure. </p></div></div></div></div><div class="content-block content-block--no-margins" id="paragraph-296178"><div class="content-block__inner"><div class="collapsible-text"><h2 class="collapsible-text__title"> <button aria-controls="collapsible-text__toggle--296178" aria-expanded="false" class="collapsible-text__toggle js-collapsible-text-toggle"> Oud (vwo-)diploma – gelijkwaardige vooropleiding <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h2><div class="collapsible-text__content hidden" id="collapsible-text__toggle--296178"><p class="d">Er is sprake van een gelijkwaardige vooropleiding als je in het bezit bent van één van de volgende oude (vwo-)diploma’s: <br/> <br/>1. vwo-diploma op basis van ‘oude profielen’ (vwo-eindexamen afgelegd krachtens de in de Wet voortgezet onderwijs geregelde voorschriften zoals luidend tot en met 31 juli 2007): </p><ul><li>Natuur en Gezondheid of</li><li>Natuur en Techniek, aangevuld met biologie 1, 2 in de vrije ruimte</li></ul><p> 2. vwo-diploma ‘oude stijl’ op basis van vakkenpakket, tenminste bevattende de vakken: </p><ul><li>Biologie</li><li>Natuurkunde</li><li>Scheikunde</li><li>Wiskunde A of wiskunde B</li></ul><p>3. gymnasium diploma afgegeven krachtens de Hoger Onderwijswet 1876;<br/>4. hbs-diploma afgegeven krachtens de Middelbaar Onderwijswet </p><p>Ben je in het bezit van één van deze diploma’s, dan moet je aantonen dat je voldoende kennis op het niveau van het vwo-eindexamen bezit van de volgende vakken van het verplichte vwo-profiel (nadere vooropleidingseisen):</p><ul><li>Biologie</li><li>Natuurkunde</li><li>Scheikunde</li><li>Wiskunde A of wiskunde B</li></ul><p>Als je niet voldoet aan deze nadere vooropleidingseisen, dan moet je een aanvullend examen afleggen. Je kunt een cursus volgen bij een <a href="https://www.roc.nl/" target="_blank">ROC in jouw omgeving</a>. Examens moet je afleggen bij <a href="http://www.ccvx.nl/" target="_blank">De Centrale Commissies Voortentamen (CCVX)</a> of je kunt <a href="https://duo.nl/particulier/staatsexamenkandidaat/u-doet-staatsexamen-vo/aanmelden-staatsexamen-vo.jsp" target="_blank">Staatsexamen</a> doen. Certificaten van Boswell-Bèta worden <strong>niet </strong>geaccepteerd bij Biomedische wetenschappen in Utrecht. Je moet uiterlijk 31 augustus 2023 kunnen aantonen dat je de deficiënties hebt weggewerkt. Je mag in de tussentijd wel meedoen aan de selectieprocedure.</p></div></div></div></div><div class="content-block content-block--no-margins" id="paragraph-296179"><div class="content-block__inner"><div class="collapsible-text"><h2 class="collapsible-text__title"> <button aria-controls="collapsible-text__toggle--296179" aria-expanded="false" class="collapsible-text__toggle js-collapsible-text-toggle"> Geen vwo-diploma <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h2><div class="collapsible-text__content hidden" id="collapsible-text__toggle--296179"><p>Als je geen vwo-diploma hebt, zijn er twee situaties mogelijk:</p><p>1. Je hebt een diploma dat gelijkwaardig is aan het vwo-diploma, zoals een hbo-propedeuse/-diploma of een wo-propedeuse/-diploma, of bent bezig dat te behalen. Je moet dan aantonen dat je voldoende kennis op het niveau van het vwo-eindexamen bezit van de volgende vakken van het verplichte vwo-profiel (nadere vooropleidingseisen):</p><ul><li>Biologie</li><li>Natuurkunde</li><li>Scheikunde</li><li>Wiskunde A of wiskunde B</li></ul><p>Als je niet voldoet aan de nadere vooropleidingseisen, dan moet je een aanvullend examen afleggen. Je kunt een cursus volgen bij een <a href="https://www.roc.nl/" target="_blank">ROC in jouw omgeving</a>. Examens moet je afleggen bij <a href="http://www.ccvx.nl/" target="_blank">De Centrale Commissies Voortentamen (CCVX)</a> of je kunt <a href="https://duo.nl/particulier/staatsexamenkandidaat/u-doet-staatsexamen-vo/aanmelden-staatsexamen-vo.jsp" target="_blank">Staatsexamen</a> doen. Certificaten van Boswell-Bèta worden <strong>niet </strong>geaccepteerd bij Biomedische wetenschappen in Utrecht. Je moet uiterlijk 31 augustus 2023 kunnen aantonen dat je de deficiënties hebt weggewerkt. Je mag in de tussentijd wel meedoen aan de selectieprocedure.</p><p>Vanuit de opleiding Biomedische wetenschappen wordt niet beoordeeld welke hbo/wo-opleiding voldoet om genoeg kennis te hebben van bepaalde vakken op vwo-eindexamenniveau. Deze beoordeling wordt uitgevoerd door de CCVX. Je kunt hiervoor zelf een aanvraag indienen. <a href="http://www.ccvx.nl/" target="_blank">Meer informatie vind je op hun website</a>, klik daar op ‘veel gestelde vragen (faq)’, en ga dan naar vraag V: <em>Ik heb reeds een andere opleiding gedaan waarin biologie/natuurkunde/scheikunde/wiskunde werd behandeld. Kom ik in aanmerking voor een vrijstelling?</em></p><p>2. Je hebt geen gelijkwaardig diploma: je kunt een aanvraag doen voor een toelatingsexamen (<a href="http://www.uu.nl/bachelors/algemene-informatie/informatie-voor-nederlandse-studenten/inschrijven/onvoldoende-vooropleiding" target="_blank">colloquium doctum</a>). Neem contact op met de Toelatingscommissie via <a href="mailto:toelating@umcutrecht.nl">toelating@umcutrecht.nl</a>. </p></div></div></div></div></div></div></div></div></div>