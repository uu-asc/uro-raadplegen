<div class="admissions-content text" id="node-admission-full-group-accordion">
 <div class="required-fields group-prior-education-nl field-group-html-element">
  <div class="diploma-reqs-free-nl">
   <p class="dummy">
    <strong>
     Toelaatbare profielen
    </strong>
    <br/>
    Alle vwo-profielen geven toegang tot de bacheloropleiding Rechtsgeleerdheid. Om in te stromen zijn er geen vakken verplicht.
   </p>
   <p class="dummy">
    <strong>
     Toelating en aanmelding met hbo-propedeusediploma
    </strong>
    <br/>
    Een hbo-propedeuse geeft toegang tot de bacheloropleiding Rechtsgeleerdheid. Op deze pagina vind je meer uitgebreide
    <a href="https://www.uu.nl/bachelors/informatie-voor-hbo-studenten">
     informatie over rechten studeren met een hbo-propedeuse
    </a>
    .
   </p>
   <p class="dummy">
    <strong>
     Update 15 mei 2020: Doorstroom Hbo-propedeuse naar wo-bachelor.
    </strong>
    <br/>
    Universiteiten willen voorkomen dat hbo-propedeuse studenten die naar een wo-bachelor willen doorstromen, volgend studiejaar niet kunnen starten met hun wo-bachelor omdat zij door de coronacrisis niet in de gelegenheid zijn geweest hun hbo-propedeuse voor 1 september 2020 te voltooien. Universiteiten krijgen daarom voor het collegejaar 2020-2021 de ruimte om af te wijken van de eis dat een hbo-propedeuse moet zijn afgerond.
    <br/>
    Dit werkt als volgt:
   </p>
   <ul>
    <li class="dummy">
     De aanmeldingsdeadline voor deze studenten bij de wo-bacheloropleiding is 1 juni 2020.
    </li>
    <li class="dummy">
     De student vraagt een afrondingsadvies aan bij de hbo-instelling en moet dit uiterlijk op 1 augustus inleveren bij de wo-instelling.
    </li>
    <li class="dummy">
     De wo-instelling beoordeelt of de desbetreffende student voorwaardelijk toelaatbaar is op basis van het afrondingsadvies in relatie tot de zwaarte van de vervolgopleiding.
    </li>
    <li class="dummy">
     Zo ja, wordt de student voorwaardelijke toegelaten tot de bacheloropleiding tot 1 januari 2021.
    </li>
   </ul>
   <p class="dummy">
    Hbo-p studenten met een nog niet-afgeronde propedeuse kunnen contact opnemen met het studiepunt van Rechtsgeleerdheid. De medewerkers van het studiepunt leggen je graag uit wat de mogelijkheden zijn om in te stromen. Op deze website vind je de contactgegevens van het
    <a href="https://students.uu.nl/rebo/rechtsgeleerdheid/contact-0">
     studiepunt Rechtsgeleerdheid
    </a>
    .
    <br/>
    =========
   </p>
   <p class="dummy">
    Heb je geen diploma dat toegang geeft tot de universiteit? Dan kun je een toelatingsexamen afleggen, het zogenaamde
    <a href="/bachelors/file/1221" target="_blank">
     colloquium doctum
    </a>
    . Rechtsgeleerdheid in Utrecht kent geen numerus fixus. Toelating en inschrijving van Utrecht Law College
    <a href="https://www.uu.nl/bachelors/rechtsgeleerdheid-utrecht-law-college/toelating" target="_blank">
     verschilt
    </a>
    van Rechtsgeleerdheid.
   </p>
  </div>
 </div>
</div>