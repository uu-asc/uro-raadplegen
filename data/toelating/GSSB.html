<div class="content-block__inner"><h3 class="title title--level-3">Wat heb je voor diploma?</h3><div class="collapsible-text"><h3 class="collapsible-text__title"> <button aria-controls="collapsible-text__toggle--303930" aria-expanded="false" class="collapsible-text__toggle js-collapsible-text-toggle collapsible-text__toggle--grey"> Een Nederlands diploma  </button></h3><div class="collapsible-text__content hidden" id="collapsible-text__toggle--303930"><h3>Dit ben jij:</h3><ul><li>Duurzaamheid spreekt je aan. Je wilt echt wat voor mensen en hun leefomgeving betekenen.</li><li>Op een creatieve manier oplossingen bedenken in een internationaal team met gedreven mensen, dat lijkt je geweldig.</li><li>Je kunt goed communiceren en weet dat je met een team meer kunt bereiken dan alleen.</li><li>Je kijkt graag over de grenzen van Nederland.</li><li>Je hebt aanleg en interesse voor zowel sociaal- als natuurwetenschappelijke vakken.</li></ul><h3>Bèta is belangrijk</h3><p>Om Global Sustainability Science met succes te kunnen afronden, heb je voldoende voorkennis op vwo-niveau nodig van tenminste twee bètavakken naast wiskunde. Dit kunnen natuurkunde, scheikunde, biologie en/of economie zijn. De bètavakken van Global Sustainability Science gaan namelijk verder op het niveau waarmee natuurkunde, scheikunde, biologie en/of economie zijn geëindigd in 6 vwo. Heb je deze kennis niet en heb je ook weinig affiniteit met bètavakken, dan is de kans aanwezig dat je al vanaf je eerste jaar vakken niet zult halen.</p><h3>Welke diploma’s geven toegang?</h3><ul><li>Een vwo-diploma met de vakken wiskunde A of B, plus minimaal twee van de vakken: natuurkunde, scheikunde, biologie, economie.</li><li>Een vergelijkbaar internationaal diploma. Bekijk de informatie over <a href="https://www.uu.nl/sites/default/files/uu-diplomaequivalencylist.pdf" target="_blank">toelating met een niet-Nederlands diploma</a>.</li><li>Een propedeuse of einddiploma van een hogeschool en aantoonbare kennis op het niveau van het vwo-eindexamen cf. profielen 2007 van de volgende vakken: Engels<strong>,</strong> Wiskunde A of B, plus minimaal twee van de vakken: scheikunde, natuurkunde, biologie en economie.</li></ul><p>Als je geen geldig diploma hebt kun je eventueel een toelatingsexamen afleggen, een zogeheten <a data-entity-substitution="canonical" data-entity-type="node" data-entity-uuid="c1be1786-79a7-451f-aa71-0b0e9ff01048" href="/bachelors/algemene-informatie/hoe-werkt-inschrijven/onvoldoende-vooropleiding/niet-het-juiste-diploma#cd">Colloquium Doctum</a>.</p><h3>Deadline voldoen aan eisen</h3><p>Als je niet voldoet aan de eisen op het moment dat je je inschrijft, maar je wordt wel toegelaten tot de opleiding, dan moet je <strong>uiterlijk 31 augustus </strong>kunnen aantonen dat je de ontbrekende kennis hebt weggewerkt.</p><h3>Wat als ik geen bètavakken in mijn pakket heb?</h3><p>Mis je een of meerdere bètavakken, dan adviseren wij je om vwo-deelcertificaten te behalen. Je kunt volwassenenonderwijs volgen bij een <a href="http://www.roc.nl/" target="_blank">ROC</a> in jouw omgeving of een (zomer)cursus volgen bij <a href="http://www.boswell-beta.nl/" target="_blank">Boswell-Bèta</a>. Examens kun je afleggen bij Boswell-Bèta of <a href="http://www.ccvx.nl/" target="_blank">De Centrale Commissies Voortentamen (CCVX)</a>. Je kunt ook Staatsexamen doen. </p><p>Als je onvoldoende bètakennis hebt en je wilt/kunt geen vwo-deelcertificaten halen, denk dan eens na over de opleiding <a href="http://www.uu.nl/bachelors/sociale-geografie-en-planologie" target="_blank">Sociale geografie en planologie</a>. Daar heb je een grotere kans op studiesucces. Binnen die opleiding kun je het studiepad <em>Geografie en duurzaamheid</em> volgen. Dan volg je vakken op het gebied van duurzaamheid en sluit je de opleiding vervolgens af met een bachelorscriptie over dat thema. Je kunt natuurlijk ook kiezen voor een opleiding bij een andere universiteit of hogeschool.</p><div class="content-block" id="paragraph-243969"><div class="content-block__inner"><h4>Engelse taalvaardigheidseisen</h4><p>De Universiteit Utrecht accepteert de volgende bewijzen van taalvaardigheid:</p><ul><li><a href="http://www.ielts.org/">IELTS</a>, Academic Module:<br/>Minimum score: 6.0 gemiddeld, 5.5 voor schrijfvaardigheid.<br/>IELTS heeft de voorkeur van de Universiteit Utrecht</li><li><a href="http://www.ets.org/toefl">TOEFL</a>:<br/>Minimum score: 83. ITP-TOEFL-scores worden niet geaccepteerd.<br/>De TOEFL-code voor de Universiteit Utrecht is 9062.</li><li><a href="http://www.cambridgeenglish.org/">Cambridge Certificates</a>:<br/>Cambridge English C1 Advanced (CAE). Minimum score: 169 total, 162 writing.<br/>Cambridge English C2 Proficiency (CPE). Minimum score: 180 total, 162 writing.</li></ul></div></div></div></div></div>
