<div class="content-block__inner"><h3 class="title title--level-3">Wat heb je voor diploma?</h3><div class="collapsible-text"><h3 class="collapsible-text__title"> <button aria-controls="collapsible-text__toggle--291737" aria-expanded="false" class="collapsible-text__toggle js-collapsible-text-toggle collapsible-text__toggle--grey"> Een Nederlands diploma <svg aria-hidden="true" class="collapsible-text__toggle-icon" focusable="false"><use xlink:href="/themes/custom/corp/dist/svg/sprite.svg?v=1681197412#arrow-right"></use></svg> </button></h3><div class="collapsible-text__content hidden" id="collapsible-text__toggle--291737"><h2>Toelatende profielen</h2><ul><li>Alle vwo-profielen geven toegang tot de bacheloropleiding Academische lerarenopleiding primair onderwijs.</li></ul><h3>Ook andere diploma's geven toegang:</h3><ul><li>vwo-diploma op basis van een vakkenpakket;</li><li>propedeuse, Associate Degree of einddiploma van een hogeschool die onder de Wet op het Hoger onderwijs en Wetenschappelijk onderzoek (WHW) valt. Bij een hbo-propedeuse of een Associate Degree geldt de extra eis dat je minimaal een havocertifcaat hebt voor wiskunde A (of B), met als eindcijfer een 6 of hoger;</li><li>propedeuse of einddiploma van een universiteit die onder de Wet op het Hoger onderwijs en Wetenschappelijk onderzoek (WHW) valt;</li><li>bepaalde buitenlandse diploma’s (waaronder ook Arubaanse en Surinaamse). Wil je meer weten over toelating op grond van je buitenlandse diploma? Bekijk dan de <a href="https://www.uu.nl/bachelors/en/general-information/international-students/admission/procedures/application-procedure">Engelstalige informatie over toelating</a>.</li></ul><h3>Geen (voldoende voor) wiskunde?</h3><p>Wij bieden een <a data-entity-substitution="media" data-entity-type="media" data-entity-uuid="8043d493-9d40-423b-8a05-f90ffcf822b1" href="https://www.uu.nl/sites/default/files/Bijspijkercursus%20Wiskunde%202023.pdf">wiskundecursus</a> (pdf) aan op het Utrecht Science Park die speciaal bedoeld is voor aansluiting op de bacheloropleidingen van de faculteit Sociale Wetenschappen. De cursus wordt gegeven door docenten van onze afdeling Methoden &amp; Statistiek. Daarnaast vind je bij bijvoorbeeld <a href="http://www.boswell-beta.nl/" target="_blank">Boswell-Bèta</a> uitgebreidere wiskundecursussen.</p><p>Voldoe je niet aan de aanvullende eis die geldt voor studenten met een hbo-propedeuse of Associate Degree, dan geldt de wiskundecursus van de faculteit Sociale Wetenschappen als <em>verplicht onderdeel</em> voor toelating.</p><p>Alternatieven voor de FSW-wiskundecursus zijn:</p><ul><li>het doen van een staatsexamen wiskunde op minimaal havo-niveau;</li><li>het met goed gevolg afronden van een wiskundecursus op minimaal havo-niveau bij Boswell-Bèta, of;</li><li> het behalen van een <a href="http://www.ccvx.nl/" target="_blank">CCVX examen</a> in wiskunde (let op: havo examen alleen op aanvraag).</li></ul><p>Wiskundecursussen die <em>voorbereiden</em> op een CCVX examen of staatsexamen worden bijvoorbeeld aangeboden door <a href="http://www.wismon.nl/" target="_blank">WisMon</a>.<br/>Aanmelden voor een staatsexamen kan tot en met 31 december via <a href="https://duo.nl/particulieren/staatsexamenkandidaat/u-doet-staatsexamen-vo/aanmelden-staatsexamen-vo.asp" target="_blank">DUO</a>.</p><p><em><strong>Let op</strong></em><em>: je inschrijving voor de bachelor is pas definitief als je (ook) aan de wiskunde eis hebt voldaan. Regel dus, indien nodig, zo snel mogelijk je inschrijving voor een aanvullende wiskundecursus én indien nodig het aansluitend examen.</em></p><h3>Advies</h3><p>Ben je niet in het bezit van een vwo-diploma met wiskunde of heb je een vwo-diploma met wiskunde C en een eindcijfer lager dan een 6, dan adviseren we je dringend een aanvullende cursus wiskunde te volgen.</p><h2>Geen geldig diploma voor toelating?</h2><p>Als je niet het juiste diploma hebt, kun je een <a href="https://www.uu.nl/bachelors/algemene-informatie/informatie-voor-nederlandse-studenten/inschrijven/onvoldoende-vooropleiding">aanvraag doen voor een toelatingsexamen</a> (colloquium doctum).</p><h2><strong>Toelatingseisen Pabo - Hogeschool Utrecht</strong></h2><p><a href="https://www.hu.nl/voltijd-opleidingen/academische-lerarenopleiding-primair-onderwijs/toelating" target="_blank">Check ook of je voldoet aan de de toelatingseisen van de Hogeschool Utrecht.</a></p><h2>Vragen?</h2><p>Neem <a href="/bachelors/academische-lerarenopleiding-primair-onderwijs/contact">contact</a> met ons op.</p></div></div></div>