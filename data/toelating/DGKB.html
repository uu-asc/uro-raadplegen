<div class="admissions-content text" id="node-admission-full-group-accordion">
 <div class="required-fields group-prior-education-nl field-group-html-element">
  <div class="diploma-reqs-free-nl">
   <p>
    De bacheloropleiding Diergeneeskunde is een opleiding met numerus fixus. Dit betekent dat het aantal opleidingsplaatsen beperkt is. Voor het collegejaar 2020-2021 zijn er 225 plaatsen. Om in aanmerking te komen voor toelating voor het collegejaar 2020-2021 moet je voldoen aan de vooropleidingseisen en meedoen aan de selectieprocedure. De deadline voor inschrijving is
    <strong>
     15 januari 2020
    </strong>
    .
   </p>
   <h2>
    <strong>
     Welke diploma’s geven toegang?
    </strong>
   </h2>
   <ul>
    <li>
     Een vwo-einddiploma (2e fase) met het profiel ‘Natuur en Gezondheid’ met de verplichte vakken scheikunde, biologie, wiskunde A of B en als profielkeuzevak natuurkunde.
    </li>
    <li>
     Een vwo-einddiploma (2e fase) met het profiel ‘Natuur en Techniek’ met de verplichte vakken scheikunde, natuurkunde, wiskunde B en als profielkeuzevak biologie.
    </li>
    <li>
     Een vwo-einddiploma oude regeling (2e fase) met het profiel 'Natuur en Gezondheid' (met de verplichte vakken scheikunde 1, biologie 1,2, wiskunde b1 en als profielkeuzevak natuurkunde 1) of 'Natuur en Techniek’ (met de verplichte vakken natuurkunde 1, scheikunde 1, wiskunde b1 en als profielkeuzevak biologie1,2).
    </li>
   </ul>
   <h2>
    <strong>
     Andere vooropleiding
    </strong>
   </h2>
   <p>
    Heb je een propedeuse of een einddiploma van een universiteit of hogeschool die onder de Wet op het Hoger onderwijs en Wetenschappelijk onderzoek (WHW) valt dan is de aanvullende eis dat de vakken natuurkunde, scheikunde, biologie en wiskunde A of B behaald zijn op vwo-niveau.
   </p>
   <h2>
    <strong>
     Onvoldoende vooropleiding
    </strong>
   </h2>
   <p>
    Heb je het juiste diploma maar niet alle vereiste vakken gevolgd? Je kunt je diploma aanvullen door het behalen van vwo-deelcertificaten. Het resultaat van een vak (of vakken) behaald door een deelcertificaat moet een voldoende zijn.
   </p>
   <h2>
    <strong>
     Geen geldig diploma voor toelating?
    </strong>
   </h2>
   <p>
    Als je geen geldig diploma hebt en je bent 21 jaar of ouder (of je wordt in het collegejaar waarin je de aanvraag indient 21 jaar) kun je eventueel een toelatingsexamen afleggen, een zogeheten
    <a href="/bachelors/node/1437#diploa" target="_blank">
     Colloquium Doctum
    </a>
    .
   </p>
   <p>
    <strong>
     LET OP:
    </strong>
    uiterlijk 31 augustus 2020 moet je voldoen aan de vooropleidingseisen.
   </p>
   <p>
    Heb je een ander diploma dan een van bovengenoemde diploma's of vragen over toelating vanwege een ander diploma dan kun je
    <a href="/bachelors/diergeneeskunde/contact">
     contact
    </a>
    opnemen met de opleiding.
   </p>
  </div>
 </div>
</div>